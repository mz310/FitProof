# Фитнесийн ахиц хяналт, урамшуулал ба лидербордын систем
## Системийн зорилго

Хүмүүс фитнестээ тогтмол явж, хийсэн дасгалуудаа амархан тэмдэглэж, ахиц дэвшлээ ойлгомжтой харахад нь туслах. Дасгалаа эхлэхдээ төхөөрөмж дээрх QR-ийг утсаараа уншуулмагц тухайн төхөөрөмжин дээр ямар дасгал хийж болох жагсаалт гарч ирнэ. Тухайн жагсаалтаас өөрийн хийх гэж буй дасгалаа сонгосноор цаг нь автоматаар явж эхэлнэ, дуусгаад жин ба давталтаа оруулаад хадгална. Ингээд таны бүх өдөр тутмын мэдээлэл нэг дор цэгцтэй хадгалагдаж, график ба энгийн дүгнэлтээр ахиц чинь харагдана. Лидерборд дээр өөрийн байрлалаа харж урам авна, XP оноо цуглуулж бодит урамшуулал, хөнгөлөлтөө авна.  

Нөгөө талд нь, дасгалжуулагч бодит өгөгдөл дээр тулгуурлан зөвлөгөө өгөх боломжтой болно, менежер хэрэглэгчдээ идэвхжүүлэх урамшууллаа хялбар явуулж, үнэнч хэрэглэгчээ нэмэгдүүлнэ. Ингээд хэрэглэгч илүү эрүүл, урамтай болж “ялна”, байгууллага үнэнч хэрэглэгчтэй болж “ялна” — хоёр талдаа ашигтай, энгийн ашиглах шийдэл байх нь манай системийн гол зорилго.

## 1) Хэрэглэгчээс асуух мэдээлэл цуглуулах жишээ асуултууд

- Энэ системийг юунд ашиглахыг хүсэж байна вэ  
- Системийг хэн, хэн ашиглах вэ  
- Одоогийн байдлаар асуудлыг хэрхэн шийдэж байгаа вэ  
- Ямар хүндрэл, алдаа, цаг алдалт гардаг вэ  
- Ямар үр дүн хүлээж байна вэ  
- Систем ямар онцлогтой байвал танд тохиромжтой вэ  
- Одоо ямар програм, төхөөрөмж, платформ, онлайн үйлчилгээ ашигладаг вэ  
- Шинэ системийг ямар төхөөрөмж, платформ дээр ашиглах вэ  
- Одоогийн мэдээллийг хүлээн авах, баталгаажуулах ажлын урсгал өөрчлөгдөхийг ойлгож байгаа юу  

## 2) Жишээ

**Хэрэглэгчийн яриа:**  
“Манай фитнес клуб гишүүдийн хийсэн дасгалыг бодитоор бүртгэж, ахиц дэвшлийг нь харах боломжтой болгож тэдгээр хэрэглэгчдэд урамшуулал олгож үнэнч байдлыг нэмэгдүүлэх, мөн урамшуулалтай leaderboard ажиллуулж хэрэглэгчдээ идэвхжүүлэх систем хэрэгтэй байна.”

**Асуух асуулт:**  
- Одоо гишүүд дасгалаа яаж тэмдэглэж, ахиц дэвшлээ яаж хянаж байна вэ?  
- Таны фитнесийн хувьд энэ системийг хэн, хэн өдөр тутам ашиглах вэ (гишүүн, дасгалжуулагч, менежер)?  
- Одоогийн аргаар ямар хүндрэл, алдаа, цаг алдалт гардаг вэ (буруу бичилт, хууралт, тайлан удаашрах)?  
- Та ямар үр дүн хүлээж байна вэ (идэвхжил, loyalty, шударга өрсөлдөөн, орлого, сэтгэл ханамж)?  
- Систем ямар онцлогтой байвал тохиромжтой вэ (эхлэх-QR, төрөл тус бүрийн лидерборд, XP→шагнал, офлайн хадгалалт)?  
- Та одоогоор ямар програм/платформ/төхөөрөмж ашигладаг вэ (Google Sheet, Excel, утас/таблет)?  
- Шинэ системийг ямар төхөөрөмж/платформ дээр ашиглах вэ (утас, таблет, веб, ресепшн)?  
- Мэдээлэл баталгаажуулах урсгал өөрчлөгдвөл зөвшөөрөх үү (эхлэх-QR уншуулах, дуусгахад жин/давталт оруулах)?  

**Хариултын тэмдэглэл (жишээ):**  
“Одоо гишүүд өөрсдөө тэмдэглэл хөтөлдөг, зарим нь огт тэмдэглэхгүй. Дасгалжуулагчид нь аман тайлбараар дүгнэдэг тул бодит өдөр тутмын өгөгдөл дутуу. Google Sheet/Excel-ээр зарим мэдээллийг нэгтгэхэд хүндрэлтэй, цаг их орно. Зарим гишүүн бодит бус жин хэлэх тохиолдол гардаг. Ахиц дэвшлээ графикаар харах, өдөр тутмын урам өгдөг leaderboard-той, урамшуулал/шагнал холбож болох систем хүсэж байна. Утсаар ЭХЛЭХ-QR уншуулж таймер автоматаар явж, дуусахдаа жин/давталтаа батлаад хадгалчихдаг байвал тохиромжтой. Менежерт бодит тайлан, дасгалжуулагчид бодит гүйцэтгэлийн дэлгэц хэрэгтэй.”

## 3) User Scenario

### 3.1 Gym гишүүн (Member)
Gym-д ирээд аппликейшн руу нэвтэрч, дасгал хийх төхөөрөмжийн QR кодыг уншуулна. Уншуулмагц тухайн төхөөрөмж дээр хийж болох дасгалуудын жагсаалт гарч ирнэ. Гишүүн сонгосон дасгалаа эхлүүлэхэд “эхэллээ” гэсэн дохио өгөгдөж, хугацаа хэмжигч ажиллаж эхэлнэ.
Сетүүдээ дуусгаад “дуусгах” товчийг дарж, хийсэн жин болон давталтын мэдээллээ оруулна. Систем автоматаар үргэлжлэх хугацаа, нийт ачааллыг тооцож хадгална. Гишүүн өдөр бүрийн ахиц, статистик, XP оноо, лидербордын байрлалаа харж, өөрийн хөгжлийг хялбар хянадаг.
Хувийн дасгалжуулагчтай гишүүн QR уншуулмагц тухайн өдрийн төлөвлөгөө нээгдэж, хийж болох дасгал, зорилтот жин, давталт тодорхой харагдана. Дасгалаа төлөвлөгөөний дагуу гүйцэтгэж баталгаажуулахад үр дүн нь автоматаар дасгалжуулагч руу илгээгдэнэ. Энэ нь дараагийн зөвлөгөөг оновчтой болгох нөхцөл бүрдүүлнэ.

### 3.2 Дасгалжуулагч (Trainer)
Өглөө сургуулилт эхлэхийн өмнө төхөөрөмжүүдийн жагсаалтыг нээж, бүртгэл зөв эсэхийг шалгана. Хэрэв тохируулга шаардлагатай бол шинэ дасгал нэмэх эсвэл буруу мэдээллийг засварлана. Мөн аюулгүй байдлын тайлбарыг богино байдлаар нэмж, гишүүн QR уншуулахад зөв дасгал, зөв техник сонгох боломжтой болгодог.
Холбогдсон гишүүдийн өдрийн төлөвлөгөөг урьдчилан боловсруулж, дасгалын дараалал, зорилтот жинг тодорхойлно. Өдөр бүр гүйцэтгэлийн мэдээлэл автоматаар бүртгэгдэж, дасгалжуулагч хэн, ямар төхөөрөмж дээр, ямар хугацаанд ажилласныг хялбар хянадаг. Үүний үндсэн дээр зөвлөгөө өгч, тохиргоо хийнэ.
XP оноо нь системээр автоматаар тооцогддог бөгөөд дасгалжуулагч зөвхөн зөвлөгөө болон ахицын удирдлага дээр төвлөрдөг. Энэ нь гишүүдийн аюулгүй байдлыг хангаж, гэмтэл гарахаас сэргийлнэ.

### 3.3 Gym менежер (Gym Manager)
Долоо хоног бүрийн төгсгөлд менежер dashboard руугаа нэвтэрч, ирцийн мэдээлэл, төхөөрөмжийн ашиглалт, идэвхтэй гишүүдийн статистикийг харна. Энэ мэдээлэл дээр үндэслэн урамшуулал, хөнгөлөлт, дотоод уралдааны төлөвлөгөөг гаргадаг.
Шинэ төхөөрөмж ирэхэд тухайн төхөөрөмжид тохирох дасгалуудыг нэг удаа бүртгэж, дасгалжуулагчдад өдөр тутмын засварын эрх олгоно. Менежер буруу тохиргоог баталгаажуулж зассанаар гишүүд QR уншуулах үед зөвхөн холбогдох дасгалууд л харагдана.
Мөн leaderboard хамгийн идэвхтэй гишүүдийг автоматаар тодруулж, шагнал зарлахад гар ажиллагаа багасдаг. Үр дүнд нь клубийн ажиллагаа илүү цэгцтэй болж, хэрэглэгчийн сэтгэл ханамж, дахин ирэлт нэмэгддэг.
