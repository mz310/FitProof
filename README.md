# Фитнесийн ахиц хянах, урамшуулал ба лидербордын систем
## Системийн зорилго

Хүмүүс фитнестээ тогтмол явж, хийсэн дасгалуудаа амархан тэмдэглэж, ахиц дэвшлээ ойлгомжтой харахад нь туслах. Дасгалаа эхлэхдээ төхөөрөмж дээрх QR-ийг утсаараа уншуулмагц цаг нь автоматаар явж эхэлнэ, дуусгаад жин ба давталтаа оруулаад хадгална. Ингээд таны бүх өдөр тутмын мэдээлэл нэг дор цэгцтэй хадгалагдаж, график ба энгийн дүгнэлтээр ахиц чинь харагдана. Лидерборд дээр өөрийн байрлалаа харж урам авна, XP оноо цуглуулж бодит урамшуулал, хөнгөлөлтөө авна.  

Нөгөө талд нь, дасгалжуулагч бодит өгөгдөл дээр тулгуурлан зөвлөгөө өгөх боломжтой болно, менежер хэрэглэгчдээ идэвхжүүлэх урамшууллаа хялбар явуулж, үнэнч хэрэглэгчээ нэмэгдүүлнэ. Ингээд хэрэглэгч илүү эрүүл, урамтай болж “ялна”, байгууллага үнэнч хэрэглэгчтэй болж “ялна” — хоёр талдаа ашигтай, энгийн ашиглах шийдэл байх нь манай системийн гол зорилго.

---

## 1) Хэрэглэгчээс асуух мэдээлэл цуглуулах жишээ асуултууд

- Энэ системийг юунд ашиглахыг хүсэж байна вэ  
- Системийг хэн, хэн ашиглах вэ  
- Одоогийн байдлаар асуудлыг хэрхэн шийдэж байгаа вэ  
- Ямар хүндрэл, алдаа, цаг алдалт гардаг вэ  
- Ямар үр дүн хүлээж байна вэ  
- Систем ямар онцлогтой байвал танд тохиромжтой вэ  
- Одоо ямар програм, төхөөрөмж, платформ, онлайн үйлчилгээ ашигладаг вэ  
- Шинэ системийг ямар төхөөрөмж, платформ дээр ашиглах вэ  
- Одоогийн мэдээллийг хүлээн авах, баталгаажуулах ажлын урсгал өөрчлөгдөхийг ойлгож байгаа юу  

---

## 2) Жишээ — “Хэрэглэгчийн яриа”, “Асуух асуулт”, “Хариултын тэмдэглэл”

**Хэрэглэгчийн яриа:**  
“Манай фитнес клуб гишүүдийн хийсэн дасгалыг бодитоор бүртгэж, ахиц дэвшлийг нь харах боломжтой болгох, мөн урамшуулалтай лидерборд ажиллуулж хэрэглэгчдээ идэвхжүүлэх систем хэрэгтэй байна.”

**Асуух асуулт:**  
- Одоо гишүүд дасгалаа яаж тэмдэглэж, ахиц дэвшлээ яаж хянаж байна вэ?  
- Таны фитнесийн хувьд энэ системийг хэн, хэн өдөр тутам ашиглах вэ (гишүүн, дасгалжуулагч, менежер)?  
- Одоогийн аргаар ямар хүндрэл, алдаа, цаг алдалт гардаг вэ (буруу бичилт, хууралт, тайлан удаашрах)?  
- Та ямар үр дүн хүлээж байна вэ (идэвхжил, retention, шударга өрсөлдөөн, орлого, сэтгэл ханамж)?  
- Систем ямар онцлогтой байвал тохиромжтой вэ (эхлэх-QR, төрөл тус бүрийн лидерборд, XP→шагнал, офлайн хадгалалт)?  
- Та одоогоор ямар програм/платформ/төхөөрөмж ашигладаг вэ (Google Sheet, Excel, POS, утас/таблет)?  
- Шинэ системийг ямар төхөөрөмж/платформ дээр ашиглах вэ (утас, таблет, веб, ресепшн)?  
- Мэдээлэл баталгаажуулах урсгал өөрчлөгдвөл зөвшөөрөх үү (эхлэх-QR уншуулах, дуусгахад жин/давталт оруулах)?  

**Хариултын тэмдэглэл (жишээ):**  
“Одоо гишүүд өөрсдөө тэмдэглэл хөтөлдөг, зарим нь огт тэмдэглэхгүй. Дасгалжуулагчид нь аман тайлбараар дүгнэдэг тул бодит өдөр тутмын өгөгдөл дутуу. Google Sheet/Excel-ээр зарим мэдээллийг нэгтгэхэд хүндрэлтэй, цаг их орно. Зарим гишүүн бодит бус жин хэлэх тохиолдол гардаг. Ахиц дэвшлээ графикаар харах, өдөр тутмын урам өгдөг лидербордтой, урамшуулал/шагнал холбож болох систем хүсэж байна. Утсаар ЭХЛЭХ-QR уншуулж таймер автоматаар явж, дуусахдаа жин/давталтаа батлаад хадгалчихдаг байвал тохиромжтой. Менежерт бодит тайлан, дасгалжуулагчид бодит гүйцэтгэлийн дэлгэц хэрэгтэй.”

**Системийн нэр (жишээ):**  
**Фитнесийн ахиц хянах, урамшуулал ба лидербордын систем**

---

## 3) User Scenario — Хүүрнэлт (системийн талаар урьдчилсан мэдлэггүй хэрэглэгчийн өнгө аясаар)

### 3.1 Гимийн гишүүн (Member)
Би gym-д ирээд rack-ийн дэргэд утсаа гаргаж төхөөрөмж дээрх жижиг дөрвөлжин кодыг камераар уншуулмагцаа “эхэллээ” гэсэн дохио хараад цаг явж эхэлж байгааг мэдээд шууд дасгалдаа ордог, сетүүдээ дуусгаад утсан дээрээ “дуусгах” товчийг дарж өнөөдөр хэдэн килограммаар, хэдэн удаа хийснээ товчоор оруулан хадгалах үед миний өнөөдрийн ажилласан хугацаа, жин, давталт нэг дор цэгцэрч гарч ирэхэд би өмнөх өдрүүдтэйгээ харьцуулж ахиц дэвшлээ ойлгож урамшингаа дараагийн дасгал руугаа ордог.

### 3.2 Дасгалжуулагч (Trainer)
Би өглөө ирээд анги, бүлэг бүрийнхээ гишүүдийг харахад хэн, ямар төхөөрөмж дээр хэдэн минут ажилласан, өнөөдөр ямар жин ашигласан нь ойлгомжтой харагдахад би тухайн хүнд тохирсон зөвлөгөөгөө хэлэхдээ таамаглал биш бодит ажилласанд нь тулгуурлаж чаддаг бөгөөд өмнө нь “ямар жинтэй хийсэн билээ” гэж асууж цаг алдахаа болихын сацуу дасгалын дараа аль хэсэгтээ алдаа гаргасныг тайлбарлаж, дараагийн удаад аль хэсгийг нь нэмэх эсвэл багасгахыг чиглүүлж, тэдний ахиц тогтвортой болсон эсэхийг өдөр өдрөөр нь ойлгож авдаг.

### 3.3 Гимийн менежер (Gym Manager)
Би долоо хоногийн төгсгөлд дашбордоо нээхэд ямар төхөөрөмжүүд хамгийн их ашиглагдсан, ямар цагуудад ирц өндөр байсан, ямар төрлийн дасгалыг хэрэглэгчид илүү сонирхож байгааг нэг дороос харж чадсанаар урамшууллын дүрэм, хямдрал, бүтээгдэхүүнээ аль хэсэгт чиглүүлэхээ илүү оновчтой шийдэж, лидербордоор хамгийн идэвхтэй гишүүдийг тодруулж шагнал олгохдоо гар аргаар шүүлт хийхээс татгалзаж, удаан хугацаанд дахин ирж буй гишүүдээ ялгаж үнэнч хэрэглэгчийн хөтөлбөрөө үр дүнтэй болгодог.

---

## 4) Тайлбар — Эхлэх-QR урсгалын товч зарчим

- Хэрэглэгч **эхлэх үед** төхөөрөмжийн QR-ыг уншуулна → таймер **шууд** асна.  
- Дасгал **дуусахад** хэрэглэгч “Дуусгах” дарж **жин / sets×reps**-ээ оруулж хадгална.  
- Нэг төхөөрөмж дээр нэг хэрэглэгчийн идэвхтэй бичлэг давхардахгүй (давхцсан сессийг түгжинэ).  
- Сүлжээ тасарвал бичлэгийг локал хадгалж, холболт сэргээд синк хийнэ.

---

## 5) Ашиглах хүрээ ба оролцогчид

- **Хэн ашиглах вэ:** Гимийн гишүүн, Дасгалжуулагч, Гимийн менежер  
- **Төхөөрөмж/Платформ:** Гар утас (iOS/Android), таблет (ресепшн/төхөөрөмж дэргэд), вэб дашборд (менежер/тренер)  
- **Хүлээгдэх үр дүн:** Өдөр тутмын идэвхжил ↑, дахин ирэлт/retention ↑, хуурмаг бүртгэл ↓, ахицын ойлгомж ↑, урамшууллын ROI ↑

---
