# Фитнесийн ахиц хяналт, урамшуулал ба лидербордын систем
## Системийн зорилго

Хүмүүс фитнестээ тогтмол явж, хийсэн дасгалуудаа амархан тэмдэглэж, ахиц дэвшлээ ойлгомжтой харахад нь туслах. Дасгалаа эхлэхдээ төхөөрөмж дээрх QR-ийг утсаараа уншуулмагц цаг нь автоматаар явж эхэлнэ, дуусгаад жин ба давталтаа оруулаад хадгална. Ингээд таны бүх өдөр тутмын мэдээлэл нэг дор цэгцтэй хадгалагдаж, график ба энгийн дүгнэлтээр ахиц чинь харагдана. Лидерборд дээр өөрийн байрлалаа харж урам авна, XP оноо цуглуулж бодит урамшуулал, хөнгөлөлтөө авна.  

Нөгөө талд нь, дасгалжуулагч бодит өгөгдөл дээр тулгуурлан зөвлөгөө өгөх боломжтой болно, менежер хэрэглэгчдээ идэвхжүүлэх урамшууллаа хялбар явуулж, үнэнч хэрэглэгчээ нэмэгдүүлнэ. Ингээд хэрэглэгч илүү эрүүл, урамтай болж “ялна”, байгууллага үнэнч хэрэглэгчтэй болж “ялна” — хоёр талдаа ашигтай, энгийн ашиглах шийдэл байх нь манай системийн гол зорилго.

## 1) Хэрэглэгчээс асуух мэдээлэл цуглуулах жишээ асуултууд

- Энэ системийг юунд ашиглахыг хүсэж байна вэ  
- Системийг хэн, хэн ашиглах вэ  
- Одоогийн байдлаар асуудлыг хэрхэн шийдэж байгаа вэ  
- Ямар хүндрэл, алдаа, цаг алдалт гардаг вэ  
- Ямар үр дүн хүлээж байна вэ  
- Систем ямар онцлогтой байвал танд тохиромжтой вэ  
- Одоо ямар програм, төхөөрөмж, платформ, онлайн үйлчилгээ ашигладаг вэ  
- Шинэ системийг ямар төхөөрөмж, платформ дээр ашиглах вэ  
- Одоогийн мэдээллийг хүлээн авах, баталгаажуулах ажлын урсгал өөрчлөгдөхийг ойлгож байгаа юу  

## 2) Жишээ

**Хэрэглэгчийн яриа:**  
“Манай фитнес клуб гишүүдийн хийсэн дасгалыг бодитоор бүртгэж, ахиц дэвшлийг нь харах боломжтой болгож тэдгээр хэрэглэгчдэд урамшуулал олгож үнэнч байдлыг нэмэгдүүлэх, мөн урамшуулалтай leaderboard ажиллуулж хэрэглэгчдээ идэвхжүүлэх систем хэрэгтэй байна.”

**Асуух асуулт:**  
- Одоо гишүүд дасгалаа яаж тэмдэглэж, ахиц дэвшлээ яаж хянаж байна вэ?  
- Таны фитнесийн хувьд энэ системийг хэн, хэн өдөр тутам ашиглах вэ (гишүүн, дасгалжуулагч, менежер)?  
- Одоогийн аргаар ямар хүндрэл, алдаа, цаг алдалт гардаг вэ (буруу бичилт, хууралт, тайлан удаашрах)?  
- Та ямар үр дүн хүлээж байна вэ (идэвхжил, loyalty, шударга өрсөлдөөн, орлого, сэтгэл ханамж)?  
- Систем ямар онцлогтой байвал тохиромжтой вэ (эхлэх-QR, төрөл тус бүрийн лидерборд, XP→шагнал, офлайн хадгалалт)?  
- Та одоогоор ямар програм/платформ/төхөөрөмж ашигладаг вэ (Google Sheet, Excel, утас/таблет)?  
- Шинэ системийг ямар төхөөрөмж/платформ дээр ашиглах вэ (утас, таблет, веб, ресепшн)?  
- Мэдээлэл баталгаажуулах урсгал өөрчлөгдвөл зөвшөөрөх үү (эхлэх-QR уншуулах, дуусгахад жин/давталт оруулах)?  

**Хариултын тэмдэглэл (жишээ):**  
“Одоо гишүүд өөрсдөө тэмдэглэл хөтөлдөг, зарим нь огт тэмдэглэхгүй. Дасгалжуулагчид нь аман тайлбараар дүгнэдэг тул бодит өдөр тутмын өгөгдөл дутуу. Google Sheet/Excel-ээр зарим мэдээллийг нэгтгэхэд хүндрэлтэй, цаг их орно. Зарим гишүүн бодит бус жин хэлэх тохиолдол гардаг. Ахиц дэвшлээ графикаар харах, өдөр тутмын урам өгдөг leaderboard-той, урамшуулал/шагнал холбож болох систем хүсэж байна. Утсаар ЭХЛЭХ-QR уншуулж таймер автоматаар явж, дуусахдаа жин/давталтаа батлаад хадгалчихдаг байвал тохиромжтой. Менежерт бодит тайлан, дасгалжуулагчид бодит гүйцэтгэлийн дэлгэц хэрэгтэй.”

## 3) User Scenario

### 3.1 Gym гишүүн (Member)
Би gym-д ирээд аппликейшин руугаа нэвтэрч ороод дасгал хийх төхөөрөмж дээр очоод утсаараа QR кодыг уншуулмагц “эхэллээ” гэсэн дохио гарч, цаг явж эхэлснийг хараад шууд дасгалдаа орно. Сетүүдээ дуусгаад “дуусгах” дээр дарж өнөөдөр хэдэн кг, хэдэн удаа хийснээ оруулаад хадгална, тэгэхэд миний өнөөдрийн ажилласан хугацаа болон хийсэн зүйлс нэг дор цэгцтэй харагдахад би өмнөх өдрүүдтэйгээ харьцуулж ахиц дэвшлээ ойлгодог. Дараа нь leaderboard дээр өөрийн байрлалаа нэг хараад, XP оноо нэмэгдсэнийг харахад дараагийн удаа илүү сайн хийх урам орно.

### 3.2 Дасгалжуулагч (Trainer)
Би өглөө ирээд өөрийн гишүүн бүрийн өчигдөр яг ямар төхөөрөмж дээр хэдэн минут ажиллаж, ямар жин ашигласныг нэг дэлгэц дээрээс бодитоор харахын тулд аппликейшин руугаа өөрийн бүртгэлээрээ нэвтэрч ордог, хэн ахисан, хэн хэт ачаалалтай байсныг ойлгоод өнөөдрийн зөвлөгөөгөө өгнө. Дасгал дууссаны дараа тэдний оруулсан жин, давталтын мэдээлэл шууд харагддаг тул “уржигдар хэдээр хийсэн бэ” гэж асууж цаг алдахгүй, ямар хэсгийг нь нэмэх эсвэл багасгахыг тайлбарлан тохируулга хийнэ. Ингэхэд суралцагч бүрийн ахиц нэг мөр тодорхой болж, гэмтэл гарахаас сэргийлэхэд амар болдог.

### 3.3 Gym менежер (Gym Manager)
Би долоо хоногийн төгсгөлд dashboard нээж ямар цагт ирц их байсан, аль төхөөрөмж хамгийн их ашиглагдсан, ямар төрлийн дасгалд хүмүүс илүү идэвхтэй байсныг нэг дороос харахын тулд өөрийн бүртгэлээрээ нэвтрэн ороод, дараагийн урамшуулал, хөнгөлөлтөө хаашаа чиглүүлэхээ шийднэ. Leaderboard-оос хамгийн идэвхтэй гишүүдээ харж шагналаа зарлахад гар аргаар цуглуулах зүйл бараг үлдэхгүй, хэрэглэгчид илүү тогтмол ирж байгааг харж сэтгэл амар байдаг. Ингэснээр клубийн үйл ажиллагаа цэгцтэй, хэрэглэгчийн сэтгэл ханамж өндөр, дахин ирэлт тогтвортой болдог.
